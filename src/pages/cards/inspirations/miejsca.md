---
type: "inspirations1"
path: "/inspirations_four"
imgUrl: "https://cf.bstatic.com/xdata/images/xphoto/720x405/94160112.webp?k=511285b8c22d68430160352b01a32273de7b00beb2ddaba26ea6ba553bc9dd24&o="
title: "Te niezwykłe miejsca muszą być na Twojej liście!"
subtitle: "Stwórz podróżniczą listę życzeń z miejscami, które już niedługo będziesz mógł zobaczyć."
number: ""
rest: "" 
extra: ""
---

Gdy już będzie można bezpiecznie podróżować, warto poczuć prawdziwą atmosferę życia na wyspie i... np. udać się do Grecji, by zamieszkać w sielankowej willi na Santorynie. Będziesz mógł tam pływać w kobaltowym morzu, wyruszyć na przejażdżkę wokół sennych, bielonych wiosek, aby zjeść na śniadanie spanakopitę, czyli placek ze szpinakiem i fetą, a następnie leniwie wygrzewać się w słońcu. Twoim jedynym wyzwaniem będzie znalezienie najlepszego punktu widokowego, by podziwiać wspaniałe widoki.

Przeczytaj artykuł o najwyżej ocenianych domach wakacyjnych z elastyczną opcją rezerwacji na Santorynie według opinii podróżujących z całego świata.*

## Ikia Kriton

![img](https://cf.bstatic.com/data/xphoto/1182x887/376/37680487.jpg?size=S)

Wypij kieliszek wina w Ikia Kriton z widokiem na bajkowe Morze Egejskie

Wypij kieliszek wina w Ikia Kriton z widokiem na bajkowe Morze Egejskie

Ten stary kamienny dom jest wybudowany na klifach na Santorynie, na skraju kaldery, czyli krateru, który został częściowo zatopiony przez Morze Egejskie po erupcji wulkanu około 3600 lat temu. Widoki na tę zatokę w kształcie półksiężyca cieszą się ogromną popularnością, a setki tysięcy turystów przybywają tu każdego roku, aby oglądać wzruszające zachody słońca nad bielonymi wioskami, błękitnym morzem i klifami w kolorze umbry. Zapierająca dech w piersiach panorama wyspy roztaczająca się z szerokiego tarasu jest niezaprzeczalną zaletą tego domu, który wręcz zaprasza na poranną kawę lub wieczornego drinka (przywiezione przez gościnnych gospodarzy, matkę i syna – Kritona i Eirini).

## Anemi House & Villas

![img](https://cf.bstatic.com/data/xphoto/1182x887/376/37680501.jpg?size=S)

Kolory Anemi House & Villas idealnie nadają się na Instagrama

Kolory Anemi House & Villas idealnie nadają się na Instagrama

Anemi House & Villas to tradycyjny, typowy dla Santorynu dom-jaskinia pomalowany na różowo, liliowo i niebiesko – i jest równie fotogeniczny jak sama kaldera. Dom jest rozplanowany niczym królicza nora, z szarymi kamiennymi schodami i prywatnym tarasem znajdującym się nad małym basenem. O zachodzie słońca znajdziesz wiele miejsc, by delektować się lampką wina w cieniu drzew oliwnych i palm, wąchając zapach kwiatów rosnących w porozstawianych dookoła donicach. Apartamenty w tym domu wakacyjnym utrzymane są w jasnych odcieniach bieli, głębokich błękitów i różu, a z dachu roztacza się panoramiczny widok na wyspę. Dodaj do tego uważnego, ale dyskretnego gospodarza Dmitrisa, jacuzzi na świeżym powietrzu i wiele targów z lokalnymi przysmakami w pobliżu, a masz idealne miejsce na wakacje.

## Azalea Houses

![img](https://cf.bstatic.com/data/xphoto/1182x887/376/37680508.jpg?size=S)

Azalea to XVIII-wieczny dom ze ścianami z suszonej cegły w kolorze brzoskwini, należący dawniej do winiarza

Azalea to XVIII-wieczny dom ze ścianami z suszonej cegły w kolorze brzoskwini, należący dawniej do winiarza

Azalea Houses to odrestaurowany, XVIII-wieczny dom winiarza ze ścianami zbudowanymi z suszonej cegły, w którym poczujesz prawdziwą i tradycyjną grecką atmosferę. Jednocześnie zaznasz tu też prawdziwego luksusu o minimalistycznej estetyce. Łukowate, brzoskwiniowe kształty tworzą wspaniałą paletę kolorów na tle błękitu morza i nieba. Przejdź się do pobliskiego, uroczego miasteczka Oia lub zaszyj się na tarasie, aby opalać się lub poczytać książkę w hamaku ocienionym kwiatami fuksji.

## Solstice Luxury Suites

![img](https://cf.bstatic.com/data/xphoto/1182x887/376/37680487.jpg?size=S)

Basen na dachu Solstice Luxury Suites to doskonałe miejsce na wieczornego drinka

Basen na dachu Solstice Luxury Suites to doskonałe miejsce na wieczornego drinka

Ta bielona willa położona na klifie to arcydzieło łączące w sobie minimalistyczny design oraz urok greckiej wyspy. Apartamenty dla gości mają miękkie linie i białą pościel, a basen na dachu wychodzi na ciemnoniebieskie morze. Napij się drinka przy basenie po zachodzie słońca, kiedy woda jest skąpana w zielonym świetle, a kaktusy rosnące wokół basenu wyglądają jak abstrakcyjne dzieła sztuki. Dodatkowo masz do swojej dyspozycji prywatną wannę z hydromasażem, a gościnny personel pod kierownictwem Herkulesa i Nikosa służy pomocą.

## Cleo's Dream Villa

![img](https://cf.bstatic.com/data/xphoto/1182x887/376/37680534.jpg?size=S)

Cleo's Dream Villa znajduje się tuż poniżej słynnego kościoła z niebieską kopułą na Santorynie

Cleo's Dream Villa znajduje się tuż poniżej słynnego kościoła z niebieską kopułą na Santorynie

Poniżej tej willi położonej na klifie na żyznej, wulkanicznej glebie rośnie bujna zieleń i niczym dywan prowadzi prosto do morza, a nad nią roztacza się widok na słynny na Santorynie kościół z niebieską kopułą i dzwonnicą z 3 dzwonami w Firze. Willa znajduje się w samym centrum pięknego miasta Oía, choć jest tam tak cicho, że można o tym zapomnieć. Jest również blisko plaży, więc będziesz mógł wybrać, czy chcesz zrelaksować się w prywatnej wannie z hydromasażem, czy w małym basenie na dachu. A może wolisz poszukać spokojnej zatoczki i położyć się na białym piasku? Same pokoje urządzone są w kojących odcieniach beżu, szarości i różu oraz wychodzą na taras z leżakami i pięknym widokiem na kalderę.